#С какво може да се забавлявате идната седмица

Днес направихме първите стъпки в програмирането на Scheme и се надявам да 
сте запомнили повечето неща. За да може да правите каквото и да е вкъщи,
ще ви трябва среда за разработка.  
Следвайки [тази връзка](http://www.math.bas.bg/bantchev/teaching/petite-chez-win.zip)
ще се сдобиете с Petite Chez Scheme, който ще използваме на упражнения
(и който ще използвате на лекции). На презентацията, която доцент Банчев е качил в
Moodle ясно е описано как се инсталира (силно казано) средата.  

Scheme файловете имат окончание .scm. След като създадете такъв файл в SciTE и напишете
някоя проста дефиниция, може да изпълните програмата с Tools -> Go (или F5).
Вдясно ще се появи REPL прозорец. REPL (Read-Evaluate-Print Loop)
е среда, която очаква да прочете някакъв вход, оценява го и го показва на екрана (от Read-Evaluate-Print, нали :))  
Например ако имате дефинирана процедура с име func, може да я извикате от REPL средата с (func a b c), за да получите резултат от изпълнение.  
##Четивото, което ви споменах,

само да напомня, се казва **Structure and Interpretation of Computer Programs**.
Ако началото ви се стори скучно, не се отказвайте. Книгата е с цел да запознае начинаещи програмисти (не сме ли такива всички...)
с основните идеи на програмирането. Тънкият момент, който не е за изпускане е, че **Scheme** е езикът, използван
в изложението. Обещавам ви, че ще разбирате много повече от другите (което си струва!!), ако се захванете с книгата.  
[READ MEH!](https://mitpress.mit.edu/sicp/full-text/book/book.html)  
Напредвайте със собствено темпо, но бъдете постоянни.  

##Задачите за следващата седмица  
се намират в week1.md. Има дефиниции на функции, които вие трябва да довършите.
Коментари в Scheme код се пишат с ";" в началото на реда. По конвенция коментарите се избягват,
защото на Scheme се пише лесно self-documenting code. При всякакви въпроси, може да ме намерите на email:
bvushkov@gmail.com, някъде из фейсбук групата Ви или в Moodle.  

#До следващата сряда :)
